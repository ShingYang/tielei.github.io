---
layout: post
category: "poems"
title: "年年今日月如盘"
date: 2015-09-27 22:42:30 +0800
published: true
---
年年今日月如盘，岁岁今夕人尽欢。

今人又见古时月，月华如水照君还。

古人辞赋多悲秋，落叶零枝不胜愁。

<!--more-->

我欲抛却尘间事，风卷云舒登高游。

嫦娥闲坐天阶凉，望舒踏月降飞霜。

玉蟾宫外闻仙乐，月桂树下见吴刚。

蟾宫折桂不可得，车尘马足有几何？

霓裳羽衣鸣一曲，光阴似水月如歌。

玉兔终年捣药忙，食得仙药岁月长。

若得佳句传天下，不得长生又何妨。

白云一日去悠悠，相思千载几时休？

爱恨离别随风去，坐看秋意上枝头。

---

搬迁前旧址：

<http://blog.sina.com.cn/s/blog_63d7b9a10102vum6.html>{:target="_blank"}